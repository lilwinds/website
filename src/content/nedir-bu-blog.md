---
title: Nedir Bu Blog? Nereden Çıktı Şimdi?
description: Bundan sonra gönderilerimi paylaşacağım blogumun hayata geliş hikayesi. Oldukça zorlu bir yoldan geçti ancak sonunda her şeyiyle servise hazır! Yeni blogumuzu siz de inceleyin!
tags:
  - blog
  - site
createdAt: 2020-01-09T00:28:41.545Z
related:
  - blog-yenilendi
---

Şuan da bu gönderiyi okuduğunuz blog, sizlere ulaşabilmek için oldukça uzun ve zorlu bir yoldan geçmek zorundaydı. Bunlardan birisi yapan kişinin daha önce hiç bu kadar büyük çapta (evet bottan *daha zor* oldu 😎) bir proje yapmamış olması... Eğer ilk defa böyle bir işe girişiyorsanız, her şeyin planını önceden yapmalı, oldukça geniş bir zaman ayırmalı ve neredeyse diğer her şeyden kısmanız gerekmekte.

Bu blog, bundan sonra yazılarımı yazacağım ve sizlere ulaştıracağım yerdir. Tüm blogda kontrol sahibi olmam sayesinde artık herhangi bir geliştirme, hata düzeltmeleri veya yeni özellik eklemelerini yapmak, sisteme oturtmak ve sizlere ulaştırmak artık tamamen benim sorumluluğumda. Kısaca söyleyecek olursak, şuan da bu yazıyı okuduğunuz blogun tasarımını, kendisini veya benzerini (anladınız siz) herhangi bir yerde bulamazsınız; çünkü blog, önüyle arkasıyla tamamen EGGSY (kim bu yakışıklı?) tarafından tasarlandı, yapıldı ve test edildi. Zor muydu? Kulağınıza 4 gün hayattan uzaklaşmak ne kadar zor geliyorsa o kadar zordu (ama zaten hayattan uzak birisiyseniz vakit geçirecek bir şeyiniz olmuş oldu). Anlayacağınız üzere, bu gönderilerin yazıldığı editör kısmı, isteklerin işlendiği arka plan, görünüş, isteklerinizi gönderdiğiniz ön plan verileri, kısacası yapacağınız her işlem, tıklayacağınız her yer baştan aşağıya EGGSY tarafından tasarlandı. Bunlara yorum sistemi, yazar ekleme / silme/ düzenleme, yazı ekleme / düzenleme / silme, etiket sistemi ve geriye kalan ilginizi çeken ne varsa da dahil.

Evet, işin gerçeği, blogu ilk başta neden yapmak istemem... Neden böyle bir şeye gerek vardı değil mi? Bence de gerek yoktu ancak tüm gün evde oturuyor ve çaresiz bir şekilde ÖSYM'nin gelmesini bekliyorsanız sanırım zaman geçirecek bir şey arayışına giriyorsunuz. Hem bu yüzden, hemde eskiden sahip olduğum Discord botundaki en sevdiğim özelliklerden birisi olan **günlük müzik önerisi** sistemini başka bir yere taşımak istememdi. Evet, her ne kadar böyle büyük, zaman alan, kafa yoran ve gereksiz bir projenin başlangıç nedenlerinden birisi olmak için saçma gözükse de aynen denildiği gibi. Tüm blogu aslında günlük müzik kısmının üzerine yapılmış gibi hissedebilirsiniz çünkü fikrin ortaya çıkış hikayesi aynen bu şekilde. Daha sonra bunun ne kadar zor olduğunu, "buraya kadar yaptım, devamını getirmezsem..." mottosuyla ilerlemek zorunda kalıp 4 gün boyunca diğer her şeyi bırakıp bununla uğraşmam elbette beni oldukça sinirlendirdi ancak oldukça güzel denilebilecek bir görüntüsüyle ve sistemiyle yeni blogum(uz) hepimize hayırlı olsun! Blogda bir tur atmak isteyebilirsiniz, o kadar uğraştım...
