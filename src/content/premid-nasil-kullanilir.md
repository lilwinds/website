---
title: PreMiD Nasıl Kullanılır?
description: İlk çıktığı sürümden popülerliğini kazanana kadar PreMiD uygulaması sadece belirli servisleri destekliyordu. Yeni yayınlanan 2.0 güncellemesinden sonra ise artık "ne kadar olursa".
tags:
  - premid
  - discord
createdAt: 2020-01-09T02:38:49.840Z
---

PreMiD uygulaması, çıktığı günden bu yana bir çok Discord kullanıcısının isteklerini yerine getiriyor. Özellikle içerisinde birden fazla servisi barındırması ve bunları sadece PreMiD olarak yapması, her servis için farklı uygulama yüklememizin önüne geçiyordu. İlk ve ilk popülerleşmeye başladığı sürümlerde PreMiD, sadece YouTube, YouTube Music, SoundCloud, Netflix gibi en popüler servisleri destekliyordu. Geçtiğimiz haftalarda yayınlanan bir güncelleme ile **artık kullanıcılar ne isterse o servisi destekliyor!**

Evet, doğru duydunuz. "Olması beklenen bir güncelleme" sonunda gerçekleşti ve artık kullanıcılar (geliştiriciler desek daha iyi olur, ya da JavaScript kodlama bilgisi olanlar) istedikleri servis için kendi yazdıkları kodu yazıp, test ettikten sonra PreMiD'in GitHub deposuna gönderebilecek ve gerekli onaylamalardan geçtikten sonra resmi olarak PreMiD kullanıcıları tarafından kullanılabilir hale gelebilecek.

### Peki nasıl işliyor bu "paylaşma" olayı?

Buna "paylaşma" demek yerine "market sistemi" dememiz çok daha mantıklı olacaktır. Güncelleme kaynaklarında ve site üzerinde de servisleri ekleyebileceğiniz kısım "Mağaza" olarak geçiyor. O yüzden bu tam anlamıyla "her şeyin beleş olduğu bir mağaza". Daha fazla uzatmadan iyice derinlere inmek gerekirse; uygulamayı ve eklentiyi düzgünce yükledikten sonra (yeni sürüme ait uygulama ve eklentiye sahip olduğunuza emin olun elbette) artık PreMiD'in sitesindeki mağaza kısmından hiçbir ek bir şeye ihtiyaç duymadan tek bir tuşa basarak istediğiniz servisi ekleyebileceksiniz. **Üstelik mağaza Türkçe'yi de destekliyor!**

<p class="text-center">
  <img src="https://the-person-under-this-message.is-inside.me/CL39gBdq.gif" alt="image" />
</p>

Yeni güncelleme ile şimdiden 400'ün üzerinden servis desteği eklendi! Ve bu "hoş olmayan bir şekilde" artmaya devam ediyor. Yapımcılar bile bu kadar ilgi olacağını beklemezken herkes kullandıkları servis için bir destek eklemek istiyor. Oldukça kalabalık ve geniş bir mağazaya sahip. Bu hem iyi, hemde kötü bir şey olabilir. Size kalmış.
